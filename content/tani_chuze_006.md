---
title: '\* \* \* (Kosmodrom)'
contentType: poetry
---

<section>

Dovolte mi představit se: Jmenuji se Reiner.  
Světem se procházím v parukách snů.  
Dovolte mi představit se: — Čistič, Bůh  
pracující pod povrchem vašich kalných vod.

Skrze mne teď dohlédnou dne i zraku  
prostí. Jenom se rozkročím — uvidíte vchod,  
uvidíte, že je v nebi malá zlatá brána,  
pod kterou si nadběhnete do náruče rána…

Jsem i lžíce zaražená v černé kaši noci.  
Kdo nabere si, tomu ústa shoří.  
Však z popela mlčení odlétá pernatý  
kočár přímo do vesmíru… Ach, jako tchoři

se tam prosmrdíte, jako hnis puchýřem  
atmosféry se vyvalíte do stříbřitého chladu.  
Jasně: všichni si potrpíme na parádu.  
Poslední poznámka před cestou: Klér.

Na ty pány širočinu. Jsou to svině!  
Už žádný další špacíry po hladině…  
(Což po povrchu jít nesvede i dítě?)  
Kéž v mléce drah koketně se nezardíte!

Kéž ambra prchavá zavoní v podpaží tmy!  
Já šerem prozřel jsem a dvěma prsty očí  
roztáčím pro dnešek ruletu noci. Bůh jsme my!  
Ruleta se točí…

</section>
