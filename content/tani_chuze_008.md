---
title: '* * * (Taje erotiky)'
contentType: poetry
---

<section>

Má mrtvá babička byla kdysi mladá,  
nad jejím hrobem kvetou mečíky, jež sil jsem.  
Tobě, jemuž v údivu, _šup!_, padá brada,  
povím o lásce vnukovské víc.

Má mrtvá babička nikdy nic neuměla,  
ale líbilo se jí, jak s mečem zachází Jean Marais:  
ta jeho gayovská brada smělá,  
výpadů celá voliéra, plášť…

Opravdu podivná záliba v květinách;  
Jean Marais píšící _Mon chéri_ milenci…  
kolikrát do babky temného klína plách’  
klouček výtek plný, jen si tak poshovět.

Kolikrát na její tlustá stehna složil hlavu,  
hrome, kdo rébus ten vyloží?  
Jakou si zaslouží v životě slávu ten,  
kdo se vyřídil insitní souloží?

(rekonstrukce z roku 1990)

</section>
