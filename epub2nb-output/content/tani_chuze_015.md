---
contentType: prose
---

## \* \* \*  
(Píseň)

Norbertu Holubovi

Setmělo se nízko nad prostřelené čelo,  
bílá látka přikryla rožek synagogy.

Slunce se už zřeklo dne — a odkráčelo,  
zanechavši na vartě jen šílené van goghy.

Měsíc sestoupil, houpal se v rákosu síti  
a pěkně zblízka slyšel mé vytí.

Chladil jsem si hlavu pod tou svatozáří —  
až jsem pochopil, že se mi bude zase dařit,

když své heretické myšlenky nejprve  
— tak jako podlahu — očistím od krve.

Když se pěkně vrbám vyzpovídám z vraždy,  
schovám se sám před sebou…  
                                       český Salman Rushdie.

(rekonstrukce z roku 1990)
