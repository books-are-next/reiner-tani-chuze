---
contentType: prose
---

## \* \* \*  
(Thema à la these)

Jaroslavu Vrchlickému

Moje mladost přišla ke mně v noci dnes,  
ve vlasech měla barvínkový květ.  
Závoj jí nad hlavou kolibřík nes’.  
Snad jsem nic nepoplet’, než slunce rozkrojilo svět  
a já ji vyprovázel domů kolem Masny.

K tobě, má lásko, přijde asi zítra,  
jistotně kalný bude míti hled.  
Nedáš nic znát a budeš tak chytrá,  
že se ti podaří úžasem oněmět. Ve vlasech  
                                                                   budeš míti vklet  
diadém vcítění, šperk čarokrásný.

(rekonstrukce z roku 1990)
