---
title: '* * * (Love story)'
contentType: poetry
---

<section>

Pod námi město jen v páře a v krvi,  
na stádec živých padá něco deště.  
Zmoklý pták usedá na tvoje brvy,  
čistí si peroutky, naposledy.

Okno se koupe zarudlém v jantaru,  
v sítnici roztéká olůvko času…  
Neb skrze zčeřená luka tvých vlasů  
veden jsem ke kůlu —  
             klidný a bledý.

Brodím se travami a když mě zabijí,  
něha se nahrne do žlábků labií.  
Všechno tu zčervená, vše zflekatí,  
mrtvý se udělá — naposled — do gatí.

(rekonstrukce z roku 1992)

</section>
